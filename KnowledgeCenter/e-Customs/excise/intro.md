
กรมสรรพสามิต
===
![enter image description here](https://blobscdn.gitbook.com/v0/b/gitbook-28427.appspot.com/o/assets%2F-LlVhH2uMzkQQNM73WMS%2F-LsZj7zJJapJJjs5Zg2J%2F-LsZjQ1QhWpRqEz35NyG%2Fexcise_logo.jpg?alt=media&token=c2a0d657-ef4c-45e7-8b22-3b2d4eee8cfd)

ภาษีสรรพสามิต คือ ภาษีที่จัดเก็บจากสินค้าและบริการซึ่งมีเหตุผลสมควรที่จะต้องรับภาระภาษีสูงกว่าปกติ เช่น บริโภคแล้วอาจก่อให้เกิดผลเสียต่อสุขภาพและศีลธรรมอันดี มีลักษณะฟุ่มเฟือย และสินค้าและบริการที่ได้รับผลประโยชน์เป็นพิเศษจากกิจการของรัฐ เป็นต้น เพื่อเป็นรายได้ให้รัฐบาลนำไปบริหารประเทศ และทะนุบำรุงท้องถิ่นต่าง ๆ โดยอาศัยอำนาจตามกฎหมาย ตัวอย่างที่ต้องเสียภาษีสรรพสามิต เช่น

- สุรา
- ยาสูบ
- ไพ่
- น้ำหอม หัวน้ำหอมและน้ำมันหอม
- แบตเตอรี่
- น้ำมันและผลิตภัณฑ์น้ำมัน
- เครื่องดื่ม
- เครื่องไฟฟ้า (เฉพาะเครื่องปรับอากาศและโคมระย้าที่ทำจากแก้วเลดคริสตัลและแก้ว- คริสตัลอี่น ๆ )
- แก้วเลดคริสตัล และแก้วคริสตัลอื่น ๆ
- รถยนต์ (รถยนต์นั่ง รถยนต์กระบะ รถยนต์โดยสารที่มีที่นั่งไม่เกิน 10 คน)
- เรือยอชต์และยานพาหนะทางน้ำที่ใช้เพื่อความสำราญ
- พรมและสิ่งทอปูพื้นอื่น (เฉพาะที่ทำด้วยขนสัตว์)
- รถจักรยานยนต์
- สถานบริการ (สนามแข่งม้า สนามกอล์ฟ)


## กฎหมาย / ประกาศ ที่สำคัญ
-   [พระราชบัญญัติภาษีสรรพสามิต พ.ศ. 2560](https://www.excise.go.th/cs/groups/public/documents/document/dwnt/mjcz/~edisp/uatucm273088.pdf)    
-   [คำอธิบายพระราชบัญญัติภาษีสรรพสามิต พ.ศ. 2560](https://www.excise.go.th/cs/groups/public/documents/document/dwnt/mjk4/~edisp/uatucm298930.pdf)    
-   [พระราชบัญญัติภาษีสรรพสามิต พ.ศ. 2560 (ภาษาอังกฤษ)](https://www.excise.go.th/cs/groups/public/documents/document/dwnt/mjk4/~edisp/uatucm298729.pdf)

ภาษี สรรพสามิตเป็นภาษีทางอ้อมประเภทหนึ่ง ซึ่งการจัดเก็บภาษี จะจัดเก็บจากสินค้าและบริการเฉพาะอย่างเพียงบางประเภทที่รัฐเห็นว่าควรจัด เก็บภาษีในอัตราที่สูงกว่าสินค้าและบริการทั่วไป โดยมีเหตุผลที่สำคัญในการพิจารณาจัดเก็บ คือ

1. เป็น สินค้าและบริการที่บริโภคแล้วอาจจะก่อให้เกิดผลเสียต่อสุขภาพและศีลธรรมอัน ดี เช่น สุรา ยาสูบ ไพ่ สนามม้าแข่ง ซึ่งรัฐจำเป็นต้องเข้าไปควบคุมดูแล เพราะเป็นสินค้าที่ก่อให้เกิดต้นทุนทางสังคมสูง

2. เป็นสินค้าและบริการที่มีลักษณะฟุ่มเฟือย เช่น รถยนต์นั่งราคาแพง เรือยอชต์ เครื่องดื่มบางประเภท น้ำหอม แก้วคริสตัล โคมระย้า

3. เป็นสินค้าและบริการที่ได้รับประโยชน์เป็นพิเศษจากกิจการของรัฐ เช่น น้ำมัน ผลิตภัณฑ์น้ำมัน เป็นต้น

ประเภทสินค้าที่จัดเก็บภาษีสรรพสามิต เช่น

- สินค้าน้ำมันและผลิตภัณฑ์น้ำมัน
- สินค้าเครื่องดื่ม
- สินค้าเครื่องไฟฟ้า
- สินค้าแบตเตอรี่
- สินค้าแก้วและเครื่องแก้ว
- สินค้ารถยนต์
- สินค้ารถจักรยานยนต์
- สินค้าเรือ
- สินค้าผลิตภัณฑ์เครื่องหอมและเครื่องสำอาง
- สินค้าพรมและสิ่งทอปูพื้น
- สินค้าหินอ่อนและหินแกรนิต
- สินค้าทำลายชั้นบรรยากาศโอโซน
- สินค้าสุรา
- สินค้ายาสูบ
- สินค้าไพ่ ฯลฯ
<!--stackedit_data:
eyJoaXN0b3J5IjpbNzM3NjE4Nzk4LDU5MjQzMDgyNCw4MTY0OT
I0NDUsLTEyNjU3MzI2OTMsMTQxMzMyNDk4OV19
-->