
## ปัญหาการใช้สิทธิพิเศษเขตการค้าเสรี

กรณีใบขนสินค้าขาเข่าได้รับสิทธิพิเศษเขตการค้าเสรีตามประกาศกระ ทรวงการคลังแต่ใบรับรองถิ่นกำเนิดสินค้าสำแดงรายการไม่ถูกต้องตามประกาศกรมศุลกากรที่เกี่ยวข้อง เจ้าหน้าที่ศุลกากรจะพิจารณาให้เสียสิทธิพิเศษตามประกาศกระทรวงการคลังซึ่งไม่เป็นไปตามความเห็นของคณะกรรมการกฤษฎีกา ดังนี้

“ดังนั้น เมื่อของที่นำเข้าเป็นของที่จะได้รับการยกเว้นอากรหรือลดอัตราอากร เพราะเป็นของที่มีถิ่นกำเนิดจากประเทศภาคีของความตกลงมาร์ราเกชจัดตั้งองค์ การการค้าโลก (WTO) แล้วผู้นำของเข้าย่อมได้สิทธิตามประกาศกระทรวงการ คลัง เรื่องการยกเว้นอากรและการลดอัตราอากรศุลกากร (อคล. ๙) แล้ว ส่วนการใช้สิทธิดัง กล่าวหากไม่ได้ปฏิบัติตามระเบียบพิธีการที่กรมศุลกากรกำหนดให้ถูก ต้องก็เป็นเรื่องที่ผู้นำของเข้าต้องรับผิดตามพระราชบัญญัติศุลกากรฯอีกส่วนหนึ่งและหากเป็นเรื่องการปฏิบัติตามระเบียบพิธีการที่มีข้อผิดพลาดเล็กน้อย ผู้นำของเข้าก็สามารถทำการแก้ไขให้ถูกต้องตามระเบียบพิธีการที่กรมศุลกากรกำหนดได้ต่อไปโดยมิได้ทำให้สิทธิที่จะได้รับการยกเว้นอากรหรือลดอัตราอากรของผู้นำของเข้าหมดสิ้นไปแต่อย่างใด..........”.

> [Source : ](http://www.chanidservice.com/index.php?option=com_content&view=article&id=1779%3A2016-08-02-13-20-06&catid=30%3Aspecial-article&Itemid=41).

## ความแตกต่างระหว่างคลังสินค้าทัณฑ์บนกับเขตปลอดอากร

[Downloads](https://github.com/ecs-support/knowledge-center/raw/master/data/diff_bond_freezone.pdf)
> [Source : ](http://www.chanidservice.com/index.php?option=com_content&view=article&id=1984:2019-03-04-03-55-56&catid=30:special-article&Itemid=41).

## สิทธิพิเศษทางภาษีอากรสำหรับเขตการค้าเสรึ

เขตการค้าเสรีเกิดขึ้นจากความตกลงว่าด้วยความร่วมมือทางเศรษฐกิจกับประเทศภาคี เพื่อปฏิบัติตามกรอบความตกลงนั้นเป็นหน้าที่ของประเทศภาคี ต้องนำความตกลงดังกล่าว ไปดำเนินการให้มีผลบังคับเป็นกฎหมายโดยอาศัยอำนาจกฎหมายภายในของแต่ละประเทศภาคี สำหรับประเทศไทยในส่วนที่เกี่ยวกับการให้สิทธิพิเศษทางภาษีอากรเพื่อให้ได้รับสิทธิยกเว้นอากรและลดอัตราอากรศุลกากรสำหรับสินค้าขาเข้า รัฐมนตรีว่าการกระทรวงการคลังอาศัยอำนาจตามความในมาตรา 14 แห่งพระราชกำหนดพิกัดอัตราศุลกากร พ.ศ. 2530 และที่แก้ไขเพิ่มเติมออกประกาศกระทรวงการคลังยกเว้นอากรและลดอัตราอากรตามข้อผูกพันนั้น สำหรับรายละเอียดความตกลง อธิบดีกรมศุลกากรอาศัยอำนาจตามความในมาตรา 3 แห่งพระราชบัญญัติศุลกากรพระพุทธศักราช 2469 และที่แก้ไขเพิ่มเติมออกประกาศกรมศุลกากรกำหนดระเบียบปฏิบัติสำหรับเขตการค้าเสรี พร้อมเอกสารแนบและภาคผนวกแนบท้าย เพื่อให้ความตกลงเขตการค้าเสรีนั้นมีผลบังคับใช้อย่างกฎหมาย ดังนี้

**1 ประกาศกระทรวงการคลัง**

พระราชกำหนดพิกัดอัตราศุลกากร พ.ศ. 2530 และที่แก้ไขเพิ่มเติมมาตรา 14 บัญญัติว่า

“เพื่อปฏิบัติตามข้อผูกพันตามสัญญาหรือความตกลงระหว่างประเทศที่เป็นประโยชน์แก่การเศรษฐกิจของประเทศ รัฐมนตรีว่าการกระทรวงการคลัง โดยความเห็นชอบของคณะรัฐมนตรีมีอำนาจประกาศยกเว้น ลด หรือ เพิ่มอากรตามอัตราที่กำหนดไว้ในพิกัดอัตราศุลกากร สำหรับของที่มีถิ่นกำเนิดจากประเทศที่ร่วมลงนามหรือลักษณะตามที่ระบุไว้ในสัญญาหรือความตกลงดังกล่าว ทั้งนี้จะกำหนดหลักเกณฑ์และเงื่อนไขใดๆ ไว้ด้วยก็ได้”

“การประกาศ การยกเลิก หรือการเปลี่ยนแปลงประกาศวรรคหนึ่ง ให้ประกาศในราชกิจจานุเบกษา”

**2 ประกาศกรมศุลกากร**

พระราชบัญญัติศุลกากร พระพุทธศักราชและที่แก้ไขเพิ่มเติมมาตรา 3 บัญญัติว่า

“......... อธิบดี ให้มีหน้าที่บังคับบัญชาควบคุมบรรดาพนักงานทั้งหลายในกรมศุลกากร มีอำนาจให้เงินเดือนและเงินรางวัล เรียกประกันสำหรับความประพฤติดีและออกข้อบังคับกำกับกรมตามที่เห็นว่าจำเป็น เพื่อดำเนินการให้เป็นไปโดยเรียบร้อย และบังคับการให้เป็นไปตามนั้น”

**3 สาระสำคัญของประกาศกรมศุลกากร**

3.1 กำหนดเงื่อนไขการได้รับยกเว้นอากรและลดอัตราอากร ดังนี้

ของที่มีราคา เอฟ โอ บี เกินสองร้อยดอลลาร์สหรัฐอเมริกา ให้ผู้นำของเข้าต้องแสดงหนังสือรับรองถิ่นกำเนิดสินค้า  (Form E) ที่ออกตามกฎว่าด้วยถิ่นกำเนิดสินค้าสำหรับเขตการค้าเสรีอาเซียน-จีน (Rules of Origin for the ASEAN-China Free Trade Area) และข้อกำหนดเพิ่มเติมที่ออกตามความในกฎดังกล่าว

ของที่มีราคาเอฟ โอ บี ไม่เกินสองร้อยดอลลาร์สหรัฐอเมริกา ให้ผู้นำของเข้าต้องแสดงหนังสือรับรองจากผู้ส่งของออกว่าของดังก่าวมีถิ่นกำเนิดจากประเทศสมาชิกสมาคมประชาชาติแห่งเอเชียตะวันออกเฉียงใต้หรือสาธารณรัฐประชาชนจีนตามกฎว่าด้วยถิ่นกำเนิดสินค้าสำหรับเขตการค้าเสรีอาเซียน-จีน  (Rules of Origin for the ASEAN-China Free Trade Area) และข้อกำหนดเพิ่มเติมที่ออกตามความในกฎดังกล่าว

กรณีได้รับสิทธิการยกเว้นอากรและลดอัตราอากรโดยไม่ต้องยื่นหนังสือรับรองถิ่นกำเนิดสินค้า  (Form E) ต้องเป็นไปตามหลักเกณฑ์ ดังนี้

(1) ผู้นำของเข้าต้องยื่นคำร้องขอรับสิทธิยกเว้นอากรและลดอัตราอากรต่อท่าหรือที่หรือด่านศุลกากรหรือสำนักงานศุลกากรที่นำของเข้า

(2) สินค้าที่นำเข้าต้องมีราคา เอฟ โอ บี ไม่เกินสองร้อยดอลลาร์สหรัฐ อเมริกา

3.2 กำหนดระเบียบปฏิบัติสำหรับการได้รับสิทธิพิเศษทางภาษีอากร ดังนี้

(1) ในกรณีที่ผู้นำของเข้าไม่สามารถแสดงหนังสือรับรองถิ่นกำเนิดสินค้า ก่อนนำของออกจากอารักขาของศุลกากร ผู้นำของเข้าต้องปฏิบัติตามกฎหมายว่าด้วยศุลกากร

(2) ผู้นำของเข้าต้องปฏิบัติตามระเบียบพิธีการที่กรมศุลกากรกำหนด

3.3 ระเบียบพิธีการพร้อมเอกสารแนบและภาคผนวกแนบท้าย

เป็นการนำความตกลงเขตการค้าเสรีมาบังคับใช้อย่างกฎหมายโดยอาศัยกฎหมายว่าด้วยศุลกากรออกเป็นประกาศกรมศุลกากร

  
4 ผลการพิจารณาเกี่ยวกับการปฏิบัติมิได้เป็นไปตามประกาศกรมศุลกากรสำหรับการได้สิทธิพิเศษเขตการค้าเสรี ดังนี้

(1) รายงานการประชุมคณะกรรมการพิจารณาปัญหากฎหมายและพิธีการศุลกากร (ก.พ.พ.) ครั้งที่1/2552 เรื่องที่ 2 การขอสงวนสิทธิลดอัตราอากรตามประกาศกระทรวง การคลัง ภายหลังการตรวจปล่อยของไปจากอารักขาของศุลกากรแล้วและการขอคืนอากรตามมาตรา 10 วรรคห้าแห่งพระราช บัญญัติ ศุลกากร พ.ศ.2469

(1.1) “คณะกรรมการฯเสียงข้างมากมีความเห็นว่า ”เมื่อมีประกาศกระ ทรวง การคลังซึ่งออกโดยอาศัยอำนาจตามกฎหมายลดอัตราอากรแล้ว ของที่นำเข้าตามบัญชีท้ายประกาศ ถ้ามีคุณ สมบัติตามประกาศฯ ย่อมมีสิทธิได้รับการลดอากรโดยตัวของของนั้นเอง โดยผู้นำเข้าไม่ต้องร้องขอใช้สิทธิ นอกจากนั้นคณะกรรมการกฤษฎีกาได้มีคำวินิจฉัยตามเรื่องเลขเสร็จ 695/2541 ว่าคณะรัฐมนตรีมีอำนาจประกาศยกเว้น ลดหรือเพิ่มอัตราอากรที่กำหนดไว้ในพิกัดอัตราศุลกากร แม้นประ กาศกระทรวง การคลังดังกล่าวกำหนดให้อธิบดีกรมศุลกากรมีอำนาจที่จะกำหนดหลักเกณฑ์และเงื่อน ไขให้ผู้นำเข้าต้องปฏิบัติตาม อธิบดีจะกำหนดหลัก เกณฑ์เงื่อนไขใดๆเกี่ยวกับการยก เว้น ลดหรือเพิ่มอัตราอากรโดยที่คณะรัฐมนตรียังไม่ให้ความเห็นชอบไม่ได้ เว้นแต่ข้อกำหนดดังกล่าวเป็นเพียงกำหนดพิธีการสำหรับยื่นเอกสาร ดังนั้นถ้าอธิบดีกรมศุล กากรจะกำหนดหลัก เกณฑ์และเงื่อนไขให้ผู้นำเข้าต้องปฏิบัติตาม ถ้าจะตัดสิทธิผู้นำ เข้าที่ไม่ปฏิบัติตามก็ต้องเสนอให้คณะรัฐมน ตรีเห็นชอบหลักเกณฑ์และข้อกำหนดนั้นเสียก่อน ดังนั้นสินค้ารายที่เป็นปัญหานี้มีคุณสมบัติครบ ถ้วนที่จะได้รับลดอัตราอา กรซึ่งกรมศุลกากรมีสิทธิได้รับชำระค่าอากรในอัตราที่ได้ยกเว้นหรือลดตามประกาศกระ ทรวงการคลัง แม้นผู้นำเข้าจะไม่ได้ปฏิบัติตามประกาศกรมศุลกากรที่ ๑๑๗/๒๕๔๙ ก็ไม่ทำให้ของที่นำเข้าหมดสิทธิได้รับการลดอัตราอากร จึงเป็นเพียงการปฏิบัติพิธีการไม่ครบถ้วน คณะกรรม การฯเสียงข้างมากจึงมีความเห็นว่าผู้นำเข้ามีสิทธิได้รับการยกเว้นอากรตามประกาศกระทรวงการคลังดังกล่าว เมื่อได้ชำระอากรและได้สงวนสิทธิ์คืนอา กรไว้ ก็ต้องคืนอากรให้ผู้นำเข้า กรณีเป็นเพียงการปฏิบัติพิธีการไม่ถูกต้องเท่านั้น”

(1.2) คำสั่งอธิบดีกรมศุลกากร

เห็นชอบตามมติคณะกรรมการฯ

(2) ตามบันทึกของคณะกรรมการกฤษฎีกา เรื่องเสร็จที่0591/2553 เรื่องการขอคืนอากรเพราะเหตุที่ได้เสียไว้เกินจำนวนที่พึงต้องเสียจริง

“คณะกรรมการกฤษฎีกา (คณะที่ 3) เห็นว่า เมื่อมีการนำของเข้าความรับผิดในอันที่จะต้องเสียค่าภาษีสำหรับของที่นำเข้าจะเกิดขึ้นในเวลาที่นำของเข้าสำเร็จตามความในมาตรา 10 ทวิแห่งพระราชบัญญัติศุลกากร พุทธศักราช 2469 ซึ่งแก้ ไขเพิ่มเติมโดยพระราชบัญญัติศุลกากร (ฉบับที่ 18) พ.ศ. 2543 และผู้นำของเข้าต้องเสียอากรของของที่นำเข้าตามที่กำหนดไว้ในพระราชกำหนดพิกัดอัตราศุลกา กร พ.ศ. 2530 อย่างไรก็ตาม ตามมาตรา 14 แห่งพระราชกำหนดพิกัดอัตราศุล กากร พ.ศ. 2530 ได้บัญญัติให้รัฐมนตรีว่าการกระทรวงการคลังโดยความเห็นชอบของคณะรัฐมนตรีมีอำนาจประกาศยกเว้น ลดหรือเพิ่มอากรจากอัตราที่กำหนดไว้ในพิกัดอัตราศุลกากรสำหรับของที่มีถิ่นกำเนิดจากประเทศที่ร่วมลงนามหรือลักษณะตามที่ระบุไว้ในสัญญาหรือความตกลงระหว่างประ เทศได้เพื่อปฏิบัติตามข้อผูกพันตามสัญญาหรือความตกลงระหว่างประเทศที่เป็นประ โยชน์แก่การเศรษฐกิจของประเทศโดยจะกำหนดหลัก เกณฑ์และเงื่อนไขใดๆไว้ด้วยก็ได้ ซึ่งได้มีประกาศกระทรวงการคลัง เรื่อง การยกเว้นอากรและการลดอัตราอากรศุลกากร (อคล. 9) เพื่อยกเว้นอากรและลดอัตราอากรสำหรับของในภาค2แห่งพระราชกำหนดพิกัดอัตราศุลกากรฯเพื่อปฏิบัติตามข้อผูกพันตามความตกลง มาร์ราเกชจัดตั้งองค์การการค้โลก (WTO) โดยมีหลักเกณฑ์และเงื่อนไขในการได้รับยกเว้นอากรและการลดอัตราอากรว่าของที่จะได้รับการยกเว้นอากรหรือลดอัตราอากรต้องเป็นของที่มีถิ่นกำเนิดจากประเทศภาคีของความตกลงมาร์ราเกชจัดตั้งองค์การการค้าโลก (WTO) และผู้นำของเข้าต้องปฏิบัติตามระเบียบพิธีการที่กรมศุลกากรกำหนด”

“ดังนั้น เมื่อของที่นำเข้าเป็นของที่จะได้รับการยกเว้นอากรหรือลดอัตราอากร เพราะเป็นของที่มีถิ่นกำเนิดจากประเทศภาคีของความตกลงมาร์ราเกชจัดตั้งองค์การการค้าโลก (WTO) แล้วผู้นำของเข้าย่อมได้สิทธิตามประกาศกระทรวง การคลัง เรื่องการยกเว้นอากรและการลดอัตราอากรศุลกากร (อคล. 9) แล้ว ส่วนการใช้สิทธิดัง กล่าวหากไม่ได้ปฏิบัติตามระเบียบพิธีการที่กรมศุลกากรกำหนดให้ถูกต้องก็เป็นเรื่องที่ผู้นำของเข้าต้องรับผิดตามพระราชบัญญัติศุลกากรฯอีกส่วนหนึ่งและหากเป็นเรื่องการปฏิบัติตามระเบียบพิธีการที่มีข้อผิดพลาดเล็กน้อย ผู้นำของเข้าก็สามารถทำการแก้ไขให้ถูกต้องตามระเบียบพิธีการที่กรมศุลกากรกำหนดได้ต่อไปโดยมิได้ทำให้สิทธิที่จะได้รับการยกเว้นอากรหรือลดอัตราอากรของผู้นำของเข้าหมดสิ้นไปแต่อย่างใด...........”

**หมายเหตุ**

ตามประกาศกระทรวงการคลังและประกาศกรมศุลกากรสำหรับเขตการค้าเสรี

แต่ละฉบับมีเนื้อหาทำนองเดียวกัน

**: ชนิด ศุทธยาลัย**

แก้ไขล่าสุด ใน วันจันทร์ที่ 02 เมษายน 2018 เวลา 08:53 น.

> [Source : ](http://www.chanidservice.com/index.php?option=com_content&view=article&id=1928%3A2018-04-02-01-53-05&catid=11%3A2012-06-21-01-43-36&Itemid=17&showall=1)
<!--stackedit_data:
eyJoaXN0b3J5IjpbLTIwNDM3MjY0MzAsLTczNzEzMTMyMCw5OT
A4NzI1MjBdfQ==
-->