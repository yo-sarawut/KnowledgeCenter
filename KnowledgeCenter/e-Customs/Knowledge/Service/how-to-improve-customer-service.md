
5 เคล็ดลับ ยกระดับการบริการ
===

![enter image description here](https://img.wongnai.com/p/1920x0/2019/09/04/e72e657d7b48410fba5e596ffc654a66.jpg)

ใส่ใจแค่กับเรื่องรสชาติอาหารคงไม่พอ เรื่องการบริการของพนักงานเองก็เป็นสิ่งสำคัญไม่แพ้กัน การบริการถือเป็นหนึ่งในปัจจัยที่เป็นตัวตัดสินความสำเร็จของร้านอาหาร สิ่งที่ทำให้ลูกค้าอยากกลับมาอุดหนุนร้านของคุณอีกไม่ได้ขึ้นอยู่กับรสชาติเพียงอย่างเดียว เพราะหากการบริการไม่น่าประทับใจก็คงทำให้ลูกค้าเมินหน้าหนี หันไปเลือกร้านอื่นที่มีดีทั้งรสชาติอาหารและพนักงานที่น่าประทับใจ

วันนี้เรามีเคล็ดลับดีๆ ที่จะช่วยให้คุณได้ยกระดับการบริการร้านอาหารของคุณให้ปัง ในแบบฉบับที่ไม่ว่าลูกค้าคนไหนก็ต้องประทับใจ นอกจากอยากกลับมาทานอาหารที่ร้านแล้ว ยังบอกต่อความดีงามนี้ให้กับคนอื่นๆ อีกด้วย!

1. สอนพนักงานให้พร้อมรับมือลูกค้าในแบบต่างๆ
ลูกค้าคือพระเจ้า คงเป็นประโยคที่คนทำงานด้านการบริการมักจะได้ยินอยู่บ่อยครั้ง เช่นเดียวกับงานบริการในร้านอาหาร เรามักจะพบลูกค้าหลากหลายรูปแบบ มีทั้งเรื่องที่ทำให้ยิ้มได้หรือแม้แต่เรื่องที่ทำให้หนักใจ คนที่ต้องรับมือกับเหตุการณ์เหล่านี้คงหนีไม่พ้นพนักงานเสิร์ฟของร้าน การบริการของร้านจึงขึ้นอยู่กับพนักงานเสิร์ฟเป็นหลัก ร้านอาหารควรมีการสอนงานพนักงานอยู่เสมอ โดยเรามีแนวทางเล็กๆ น้อยๆ ที่พนักงานควรเตรียมตัวก่อนเริ่มทำงานอยู่เสมอ


ไม่ควรกดดันลูกค้าให้สั่งเมนูใดเป็นพิเศษจนเกินไป : หลายๆ ครั้งทางร้านอาหารมักจะมีเมนูที่กำลังพยายามเพิ่มยอดขายอยู่ แน่นอนว่าการเชียร์ให้ลูกค้าลองสั่งเมนูนี้มาเป็นหน้าที่ที่พนักงานควรทำ แต่ก็ไม่ควรมากเกินไปจนทำให้ลูกค้ารู้สึกอึดอัด

ให้ความเป็นส่วนตัวแก่ลูกค้า : คงไม่มีใครพอใจเท่าไรนัก หากมีคนคอยมาเดินวนเวียนอยู่ใกล้ๆ เวลาทานอาหาร พนักงานเสิร์ฟควรเว้นระยะห่างและให้เวลาส่วนตัวแก่ลูกค้ามากขึ้น คอยสังเกตอย่างห่างๆ เมื่อลูกค้าต้องการสั่งอาหารเพิ่ม

คอยแจ้งลูกค้าเสมอเมื่ออาหารล่าช้า : หากเกิดเหตุการณ์ไม่คาดฝันหรือปัญหาต่างๆ ภายในครัวจนทำให้การเสิร์ฟอาหารบางอย่างล่าช้า พนักงานควรแจ้งให้ลูกค้าทราบ ดีกว่าปล่อยให้พวกเขานั่งรออย่างไม่รู้จุดหมาย พร้อมเสนอทางออก เช่น เมนูทานเล่นอย่างอื่น หรือการเพิ่มเวลาให้สำหรับร้านอาหารประเภทบุฟเฟ่ต์

พร้อมรับมือกับลูกค้าทุกรูปแบบ : พนักงานเสิร์ฟต้องพบเจอลูกค้านับไม่ถ้วน มีทั้งลูกค้าที่ดีและสุภาพไปจนถึงลูกค้าที่อาจจะไม่พอใจจนหยาบคาย ความใจเย็นคือพื้นฐานที่พนักงานควรมีอยู่เสมอ และพร้อมจะอธิบายให้ลูกค้าเข้าใจ รวมถึงหาแนวทางแก้ไขหากเกิดเรื่องใหญ่เกินจุดที่พนักงานจะตัดสินใจได้ ควรแจ้งกับผู้จัดการร้าน ไม่ควรทำเป็นไม่สนใจหรือตีมึนต่อเหตุการณ์ที่เกิดขึ้น

2. รักษามาตรฐานของร้านอยู่เสมอ
อาหารเป็นเหตุผลสำคัญที่ทำให้ลูกค้าอยากมาที่ร้านของคุณ การรักษามาตรฐานให้ดีทั้งด้านรสชาติอาหาร รวมถึงการบริการจึงเป็นเรื่องสำคัญอย่างมาก คงไม่ดีเท่าไรนักหากลูกค้าตั้งคำถามเกี่ยวกับคุณภาพอาหารที่เปลี่ยนไปในแต่ละครั้งที่มา หรือแม้แต่การบริการที่ไม่ได้ใส่ใจลูกค้าเหมือนเดิม เมื่อลูกค้าเลือกที่จะกลับมาอุดหนุนร้านของคุณอีกครั้ง นั่นหมายความว่าพวกเขาคาดหวังว่าจะได้ทานอาหารอร่อยๆ และพบการบริการที่น่าประทับใจเหมือนครั้งแรกที่ได้มา


3. รับฟังคำแนะนำและข้อติชมจากลูกค้า
หนึ่งในแนวทางที่จะช่วยให้คุณสามารถพัฒนาร้านอาหารได้ คือการรับฟังคำแนะนำและข้อติชมจากลูกค้า ถือว่าเป็นสิ่งจำเป็นที่ไม่ควรละเลยเลยทีเดียว เจ้าของร้านอาหารควรรับฟังทุกคำแนะนำและเสียงตอบรับจากลูกค้า เพื่อนำข้อมูลเหล่านี้มาพัฒนาในส่วนต่างๆ แก้ไขในจุดที่บกพร่อง และหากมีคำชมในส่วนใดเป็นพิเศษ ให้รักษาข้อดีในจุดนั้นไว้ ทุกรีวิวของลูกค้าไม่ว่าจะมาจากการพูดหรือในอินเตอร์เน็ตต่างมีความสำคัญทั้งคู่ เมื่อรับทราบถึงการรีวิวต่างๆ แล้ว อย่าลืมขอบคุณลูกค้าอยู่เสมอ รวมถึงขอโทษสำหรับส่วนที่บกพร่องด้วยเช่นกัน


4. บริหารเวลาให้ดี อย่าให้ลูกค้าคอยนาน
บ่อยครั้งที่การออกไปทานอาหารนอกบ้านดูเหมือนจะเป็นเรื่องเสียเวลาสำหรับลูกค้า เรื่องที่ทำให้ลูกค้าหัวเสียได้ง่ายๆ ไม่ใช่แค่การต่อแถวรอคิวโต๊ะนาน แต่กลับเป็นเรื่องอาหารที่เสิร์ฟช้าจนทำให้ลูกค้าไม่พอใจได้ง่ายๆ ทางร้านอาหารควรบริหารเวลาในการจัดเตรียมอาหารแต่ละส่วนให้ดี หากมีอาหารเมนูใดที่ต้องใช้เวลาปรุงอาหารนานเป็นพิเศษ ควรแจ้งระบุไว้ในเมนูตั้งแต่แรก หรือหากเกิดปัญหาจนทำให้เกิดความล่าช้าในการปรุงอาหาร พนักงานควรแจ้งให้ลูกค้าทราบ อย่าปล่อยให้ลูกค้าต้องนั่งคอยจนทานอาหารเมนูอื่นหมดแล้วก็ยังมีเมนูนี้มาเสิร์ฟเสียที เพราะนอกจากลูกค้าจะยกเลิกออเดอร์นั้นแล้ว จะยิ่งทำให้ลูกค้าไม่พอใจยิ่งกว่าเดิมด้วย


5. พัฒนาร้านและการบริการจากข้อมูลบนระบบ CRM
CRM หรือ Customer Relationship management เป็นหัวใจสำคัญของการบริการในปัจจุบัน จะยกระดับงานบริการให้ดี สร้าง Customer Loyalty ได้ ควรมีการบริหารจัดการข้อมูลพื้นฐานของลูกค้า ทั้งข้อมูลเรื่องเบอร์ติดต่อหรืออีเมลเพื่อสื่อสารโปรโมชั่นใหม่ๆ หรือกิจกรรมของทางร้าน การบันทึกข้อมูลความชอบและเมนูโปรด หรือความถี่ในการมาทานอาหาร ซึ่งข้อมูลเหล่านี้ล้วนเป็นสิ่งที่จะช่วยให้ทางร้านสามารถคิดโปรโมชั่นใหม่ๆ ได้รวมถึงการจัดการในส่วนอื่นๆ เมื่อเราทราบว่าลูกค้าชอบอะไรเป็นพิเศษ หรือเมนูใดที่ควรกระตุ้นการขายให้มากขึ้น


นอกจากนี้ ข้อมูลของลูกค้าบนระบบ CRM ยังสามารถนำไปพัฒนาและทำ Loyalty program อย่างการทำบัตรสะสมแต้ม เพื่อดึงดูดให้ลูกค้าอยากมีส่วนร่วมและกลับมาใช้บริการที่ร้านอีก ทุกวันนี้ ระบบ CRM ถูกผนวกรวมเข้าไปกับระบบ POS หรือระบบจัดการร้านอาหาร เพื่อความสะดวกในการบันทึกข้อมูล ทำให้ทำงานได้รวดเร็วมากขึ้น ให้เจ้าของร้านอาหารบริหารจัดการร้านได้ง่ายดายมากกว่าเดิมและพนักงานภายในร้านเองก็สามารถเข้าถึงข้อมูลเหล่านี้ได้เช่นกัน สำหรับผู้ประกอบการร้านอาหารที่สนใจระบบสะสมแต้ม (CRM) ฟีเจอร์ใหม่จาก Wongnai POS อย่าง Wongnai Reward Card สามารถศึกษาข้อมูลต่อได้ที่ บทความ เชื่อมต่อสิ่งดีๆ ของร้านคุณสู่ลูกค้าด้วย Wongnai Reward Card คลิกเลย!

ร่วมสร้างความประทับใจให้ลูกค้าได้เสมอด้วยการรักษามาตรฐานของร้านอาหารและการบริการให้ดี มัดใจลูกค้าได้อยู่หมัด จนใครๆ ก็ต้องบอกต่อความอร่อยรวมถึงการบริการสุดประทับใจ! สำหรับผู้ที่สนใจปรึกษาการทำการตลาดออนไลน์ Wongnai รับเป็นที่ปรึกษาให้ ฟรี! คลิกที่นี่

เรายังคงมีข้อมูลข่าวสารดีๆ สำหรับการทำธุรกิจร้านอาหารมาฝากทุกคน ติดตามได้เลยที่ Facebook: Wongnai for Business หรือ Line@ คลิก https://bit.ly/2XWFOpz

หากผู้ประกอบการร้านอาหารท่านใด สนใจอยากจะมีตัวช่วยดีๆ อย่างระบบจัดการร้านอาหาร Wongnai POS เทคโนโลยีที่ช่วยให้ร้านของคุณทำงานได้สะดวก ให้คุณลงทุนไม่ต้องเยอะ ก็สามารถมีระบบการจัดการร้านที่ครอบคลุมในทุกๆ ด้าน สนใจสมัครและศึกษารายละเอียดเพิ่มเติมเกี่ยวกับ Wongnai POS คลิกที่นี่ ได้เลย!

ที่มาข้อมูล : http://bit.ly/2HtSOIS , http://bit.ly/2zm3fKm อ่านต่อได้ที่ https://www.wongnai.com/business-owners/how-to-improve-customer-service?gclid=Cj0KCQiAhojzBRC3ARIsAGtNtHVr5y3J7D9qw35zXGVLyFJnmsq6JMXm3YK107bu7Bx-RtXpav1nxcwaAgEHEALw_wcB&ref=ct

> [Source : ](https://www.wongnai.com/business-owners/how-to-improve-customer-service?gclid=Cj0KCQiAhojzBRC3ARIsAGtNtHVr5y3J7D9qw35zXGVLyFJnmsq6JMXm3YK107bu7Bx-RtXpav1nxcwaAgEHEALw_wcB).
<!--stackedit_data:
eyJoaXN0b3J5IjpbMTM2NTQyODY0Ml19
-->