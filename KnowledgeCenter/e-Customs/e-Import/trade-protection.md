มาตรการปกป้องและตอบโต้ทางการค้า﻿
====

**เอกสารที่เกี่ยวข้อง** 
- [**พระราชบัญญัติการตอบโต้การทุ่มตลาดและการอุดหนุนซึ่งสินค้าจากต่างประเทศ**](https://www.thaitr.go.th/storage/measure_info/O8qhoS27wkH6S3QWwhd7vHshaY1s22rgOe2WrNud.pdf)  ฉบับรวบรวม ซึ่งมีผลบังคับใช้ในวันที่ 18 พ.ย. 2562
- [คู่มือสนทนาตอบโต้การทุ่มตลาด](https://www.thaitr.go.th/storage/measure_info/Q0MjRqdxGtqjPqmMxwsCGa8MCi5hTbFWnVmpHIfm.pdf)

**สรุปสถานะมาตรการ AD/CVD/SG**

[- สินค้าที่ไทยใช้มาตราการ AD/CVD](https://www.thaitr.go.th/storage/file2/a5mjzqPijy6x2hPGgy1cjZ9uQcN9Lu8QMZC2QOoS.xls)
[- สินค้าที่ไทยใช้มาตราการ SG](https://www.thaitr.go.th/storage/file2/qNgVIjbmT8DYXAFK7G3MC7VP0CNQM4CKeI8Sa5cy.xls)
[- สินค้าที่ไทยถูกใช้มาตรการ AD/CVD/SG](https://www.thaitr.go.th/storage/file2/FCzRDXlj0B1t90BcZUxuQaI96pGZKNnOUqvo2PMt.xls)



## มาตรการตอบโต้การทุ่มตลาด (Anti-dumping)

![enter image description here](https://github.com/ecs-support/knowledge-center/raw/master/img/anti-dumping.jpg)

มาตรการตอบโต้การทุ่มตลาด (Anti-dumping: AD) เป็นมาตรการทางการค้าที่ประเทศผู้นำเข้าใช้เพื่อปกป้องอุตสาหกรรมภายในที่ได้รับความเสียหาย หรือมีแนวโน้มที่จะได้รับความเสียหายจากการทุ่มตลาดอันเกิดจากการนำเข้าสินค้าจากต่างประเทศที่ไม่เป็นธรรม

### การทุ่มตลาด (Dumping) คืออะไร

**การทุ่มตลาด** คือ การส่งออกสินค้าจากประเทศหนึ่งไปยังอีกประเทศหนึ่งเพื่อประโยชน์ในทางพาณิชย์ โดยที่ราคาส่งออกนั้นต่ำกว่ามูลค่าปกติของสินค้าชนิดเดียวกันที่จำหน่ายเพื่อการบริโภคภายในประเทศผู้ส่งออก / ผู้ผลิตเอง

**ราคาส่งออก (Export Price)** คือ ราคาสินค้าที่ผู้ส่งออกขายให้แก่ผู้นำเข้า หรือตัวแทนจำหน่ายในต่างประเทศ ซึ่งไม่มีความสัมพันธ์กัน โดยราคานั้นต้องเป็นราคาที่ขายให้แก่ผู้ซื้ออิสระทอดแรก (First Independent Buyer)

**มูลค่าปกติ (Normal Value)** คือ

- ราคาของสินค้าชนิดเดียวกันที่ขายในประเทศผู้ส่งออก / ผู้ผลิต หรือ
- ราคาส่งออกไปยังประเทศที่สาม (Third Countries) หรือ
- ราคาที่คำนวณจากต้นทุนการผลิต + ค่าใช้จ่ายอื่นๆ + กำไรที่เหมาะสม


### ความเสียหายคืออะไร

ความเสียหาย (Injury) คือ ผลกระทบที่เกิดขึ้นกับอุตสาหกรรมภายในประเทศผู้นำเข้าที่ผลิตสินค้าชนิดเดียวกันกับสินค้าทุ่มตลาดหรือสินค้าที่ได้รับการอุดหนุน โดยพิจารณาจากปัจจัยต่างๆ เช่น

- สินค้าในประเทศถูกตัดหรือกดราคาหรือไม่สามารถขยับราคาให้สูงขึ้น
- ปริมาณการผลิตสินค้าภายในประเทศลดลง
- ปริมาณสินค้าคงเหลือเพิ่มขึ้น
- อัตรากำไรลดลง
- ส่วนแบ่งตลาดลดลง
- การจ้างงานลดลง
- อัตราการนำเข้าสินค้าทุ่มตลาดเพิ่มขึ้นอย่างเห็นได้ชัด
- แนวโน้มที่ผู้ผลิตสินค้าทุ่มตลาดจะส่งสินค้าไปยังประเทศผู้นำเข้าสูงขึ้น


**ลักษณะอย่างไรที่เข้าข่ายจะใช้มาตรการตอบโต้การทุ่มตลาด**
- พบว่ามีการทุ่มตลาด (Dumping)
- เกิดความเสียหายต่ออุตสาหกรรมภายในของประเทศผู้นำเข้า (Injury)
- ความเสียหายของอุตสาหกรรมภายในนั้นเป็นผลมาจากการทุ่มตลาด (Causal Link Between Dumping and Injury)

## ข้อกฎหมาย

WTO

 - [AGREEMENT ON IMPLEMENTATION OF ARTICLE VI OF THE GENERAL AGREEMENT
   ON TARIFFS AND TRADE
   1994](https://www.thaitr.go.th/storage/measure_info/MCzmEDTdD7jILJukvRmJXzGhFYgFpxmYUBnuqotF.pdf)

พระราชบัญญัติ

 - [The Anti- Dumping and Countervailing Act B.E.2542 (Unofficial
   Translation)](https://www.thaitr.go.th/storage/measure_info/eGzGKQL5bahL1jSrvLn6LPmJH76Wjw0EyuMxrksI.pdf)
   
  - [คู่มือ_สนทนาตอบโต้การทุ่มตลาด](https://www.thaitr.go.th/storage/measure_info/HTXEDZVOnhvnVh0GRrR5gGqPJ8bplCXqo7XJbjkW.pdf)
   
  -  [พระราชบัญญัติการตอบโต้การทุ่มตลาดและการอุดหนุนซึ่งสินค้าจากต่างประเทศ
   (ฉบับที่ 2) พ.ศ. 2562](https://www.thaitr.go.th/storage/measure_info/dgjIL4oDOYBWqnyjN8YgjQRGQOtw35X7lOquTdP9.pdf)
   
  -  [พระราชบัญญัติการตอบโต้การทุ่มตลาดและการอุดหนุนซึ่งสินค้าจากต่างประเทศ
   พ.ศ.   2542](https://www.thaitr.go.th/storage/measure_info/a9hipI2DjqKO7m716NTX0PCYfTFktuKgks8WqWVU.pdf)
   
   - [พระราชบัญญัติการตอบโต้การทุ่มตลาดและการอุดหนุนซึ่งสินค้าจากต่างประเทศ
   พ.ศ. 2542    และพระราชบัญญัติการตอบโต้การทุ่มตลาดและการอุดหนุนซึ่งสินค้าจากต่างประเทศ
   (ฉบับที่ 2) พ.ศ. 2562    (รวบรวมโดยสำนักงานคณะกรรมการกฤษฎีกา)](https://www.thaitr.go.th/storage/measure_info/O8qhoS27wkH6S3QWwhd7vHshaY1s22rgOe2WrNud.pdf)

### กฎกระทรวง

[กฎกระทรวง(ฉบับที่ 4) (พ.ศ. 2543) ออกตามความในพระราชบัญญัติการตอบโต้การทุ่มตลาดและการอุดหนุนซึ่งสินค้าจากต่างประเทศ พ.ศ. 2542 ลงวันที่ 8 มีนาคม พ.ศ. 2543](https://www.thaitr.go.th/storage/measure_info/6Nps3beLrN4y1y2213Ez6qXIGyBw4pSthMlQQMzh.pdf)

[กฎกระทรวง(พ.ศ. 2543) ออกตามความในพระราชบัญญัติการตอบโต้การทุ่มตลาดและการอุดหนุนซึ่งสินค้าจากต่างประเทศ พ.ศ. 2542 ลงวันที่ 8 มีนาคม พ.ศ. 2543](https://www.thaitr.go.th/storage/measure_info/EBebhaZ6chKCH6SnqyDef1GRaUFYPYxxvTNbftMh.pdf)

[กฎกระทรวงกำหนดเกณฑ์ในการยุติการพิจารณาตอบโต้การทุ่มตลาดและการอุดหนุน พ.ศ. 2545 ลงวันที่ 31 ตุลาคม พ.ศ. 2545](https://www.thaitr.go.th/storage/measure_info/9M1sqNvll58fO0WFvwaJEQZveSZxAw3jKxYxxNNz.pdf)

[กฎกระทรวงกำหนดหลักเกณฑ์และวิธีการเกี่ยวกับการพิจารณาความเสียหายที่เกิดแก่อุตสาหกรรมภายในจากการทุ่มตลาดหรือการอุดหนุน พ.ศ. 2545 ลงวันที่ 31 ตุลาคม พ.ศ. 2545](https://www.thaitr.go.th/storage/measure_info/hVrSjCFKtzQmqpeeV3P5oHYP3EaG1DoAuS3Zjyfn.pdf)

[กฏกระทรวง ฉบับที่3 (พ.ศ.2543) ออกตามความในพระราชบัญญัติการตอบโต้การทุ่มตลาดและการอุดหนุนซึ่งสินค้าจากต่างประเทศ พ.ศ.2542 ลงวันที่ 8 มีนาคม พ.ศ.2543](https://www.thaitr.go.th/storage/measure_info/7TQaIMC1XHUopw9rvtd96AahQGGI4P6Fvl19AKNc.pdf)

### ประกาศกระทรวงพาณิชย์

[ประกาศกระทรวงพาณิชย์ เรื่อง การตอบโต้การทุ่มตลาดและการอุดหนุน (ฉบับที่ 2) พ.ศ. 2542 ลงวันที่ 23 กรกฎาคม พ.ศ. 2542](https://www.thaitr.go.th/storage/measure_info/UcuSDJ6Ds6bHUnwYG8UVcpW8la6S0mTf5HmGpJ8m.pdf)

[ประกาศกระทรวงพาณิชย์ เรื่อง การตอบโต้การทุ่มตลาดและการอุดหนุน (ฉบับที่ 3) พ.ศ. 2543 ลงวันที่ 30 มิถุนายน พ.ศ. 2543](https://www.thaitr.go.th/storage/measure_info/9A7rJAppsXccoGFu4OBoHVQhEOUeZUDt5YvmtMB1.pdf)

[ประกาศกระทรวงพาณิชย์ เรื่อง การตอบโต้การทุ่มตลาดและการอุดหนุน (ฉบับที่ 4) พ.ศ. 2543 ลงวันที่ 30 มิถุนายน พ.ศ. 2543](https://www.thaitr.go.th/storage/measure_info/JmuTtzZQIiWPsDwkyiU7B2GQxMLl2GT5DACCdkIf.pdf)

[ประกาศกระทรวงพาณิชย์ เรื่อง การตอบโต้การทุ่มตลาดและการอุดหนุน (ฉบับที่ 5) พ.ศ. 2543 ลงวันที่ 11 กันยายน พ.ศ. 2543](https://www.thaitr.go.th/storage/measure_info/42XeEKjXdoxX8gMk8ElE7nmmkqlErF9V4PzAdoQ9.pdf)

[ประกาศกระทรวงพาณิชย์ เรื่อง การตอบโต้การทุ่มตลาดและการอุดหนุน (ฉบับที่ 6) พ.ศ. 2544 ลงวันที่ 26 มีนาคม พ.ศ. 2544](https://www.thaitr.go.th/storage/measure_info/wUtrvGYYdhtYs3zMfk0UF56QsJK29uwHYTczK03W.pdf)

[ประกาศกระทรวงพาณิชย์ เรื่อง การตอบโต้การทุ่มตลาดและการอุดหนุน พ.ศ. 2542 ลงวันที่ 23 กรกฎาคม พ.ศ. 2542](https://www.thaitr.go.th/storage/measure_info/bfAOmmSAbMcdUvUqYd5KkZpNRbFqKwMZEgA4vS7C.pdf)

[ประกาศกระทรวงพาณิชย์ เรื่อง หลักเกณฑ์และวิธีการพิจารณาความเสียหายเพื่อให้เรียกเก็บอากรตอบโต้การทุ่มตลาดและการอุดหนุน ตั้งแต่มีการใช้มาตรการชั่วคราว พ.ศ. 2545 ลงวันที่ 7 มกราคม พ.ศ. 2545](https://www.thaitr.go.th/storage/measure_info/yvNkhixex9Dut4eEi45pWc97ot95H5nNs1zw6gd5.pdf)

[ประกาศคณะกรรมการพิจารณาการทุ่มตลาดและการอุดหนุน เรื่อง การแก้ไขพิกัดอัตราศุลกากรตามประกาศคณะกรรมการฯให้สอดคล้องกับพระราชกำหนดพิกัดศุลกากร(ฉบับที่ 4) พ.ศ. 2549](https://www.thaitr.go.th/storage/measure_info/ktOGYx9oTXtkggPebnxC2FJceCwP1LuOzct0E2nr.pdf)

[ประกาศคณะกรรมการพิจารณาการทุ่มตลาดและการอุดหนุน เรื่อง แนวทางปฏิบัติเกี่ยวกับระยะเวลาในการยื่นคำขอทบทวนความจำเป็นในการต่ออายุการใช้มาตรการตอบโต้การทุ่มตลาดและการอุดหนุน](https://www.thaitr.go.th/storage/measure_info/FMuH1pzvVJ00mEr0duqgJ7J3kvF7zcmp6eGIyv8G.pdf)

---


## มาตรการตอบโต้การอุดหนุน (Countervailing Duty)

มาตรการตอบโต้การอุดหนุน (Countervailing Duty: CVD) เป็นมาตรการทางการค้าที่ประเทศผู้นำเข้าใช้เพื่อปกป้องอุตสาหกรรมภายในที่ได้รับความเสียหาย หรือมีแนวโน้มที่จะได้รับความเสียหายจากการอุดหนุน อันเกิดจากการนำเข้าสินค้าจากต่างประเทศที่ไม่เป็นธรรม

### การอุดหนุน (Subsidies) คืออะไร

การอุดหนุน คือ การที่รัฐให้ความช่วยเหลือ / สนับสนุนทั้งทางตรงและทางอ้อมต่อภาคเอกชน เพื่อเพิ่มปริมาณการส่งออกสินค้าไปต่างประเทศ หรือลดปริมาณการนำเข้าสินค้าจากต่างประเทศ

ลักษณะของการอุดหนุน คือ
1. การให้ความช่วยเหลือทางการเงินจากภาครัฐ หรือหน่วยงานของรัฐบาล
	- การให้การสนับสนุนทางการเงินทั้งโดยตรง / โดยอ้อม
	- การจัดหาสินค้า / ให้บริการเกินกว่าสาธารณูปโภคขั้นพื้นฐาน

2. การให้การสนับสนุนด้านรายได้หรือด้านราคา

**ตัวอย่าง** โครงการที่เข้าข่ายการอุดหนุน

1. การลดหย่อน หรือ ยกเว้นอากรนำเข้าวัตถุดิบ / เครื่องจักร
2. การยกเว้นภาษีมูลค่าเพิ่ม
3. การลดหย่อน หรือ ยกเว้นภาษีเงินได้นิติบุคคล
4. การยกหนี้ หรือ การลดหนี้ หรือ ยืดระยะเวลาการชำระหนี้
5. การกู้เงินในอัตราดอกเบี้ยต่ำกว่าอัตราดอกเบี้ยปกติในตลาด
6. การให้สินเชื่อเพื่อการส่งออก

### การใช้มาตรการตอบโต้การอุดหนุน (Countervailing Measures)

**ต้องพิจารณาว่า**
1. เป็นการอุดหนุนที่ให้แบบเฉพาะเจาะจงต่อบริษัท / อุตสาหกรรม / ภูมิภาค / เพื่อการส่งออก /เพื่อให้ใช้สินค้าในประเทศมากกว่าสินค้านำเข้า
2. ผู้ได้รับการอุดหนุนได้รับประโยชน์จากโครงการต่างๆ ของรัฐ
3. อุตสาหกรรมภายในของประเทศผู้นำเข้าได้รับความเสียหายจากผลของการนำเข้าสินค้าที่ได้รับการอุดหนุน

ซึ่งมาตรการตอบโต้การอุดหนุนคำนวณเป็น % หรือจำนวนเงินต่อหน่วย โดยเรียกเก็บอากรตอบโต้การอุดหนุน (Countervailing Duty: CVD) เพิ่มจากภาษีนำเข้าปกติ

### ความเสียหายคืออะไร

ความเสียหาย (Injury) คือ ผลกระทบที่เกิดขึ้นกับอุตสาหกรรมภายในประเทศผู้นำเข้าที่ผลิตสินค้าชนิดเดียวกันกับสินค้าที่ได้รับการอุดหนุน โดยพิจารณาจากปัจจัยต่าง ๆ เช่น

- สินค้าในประเทศถูกตัดหรือกดราคาหรือไม่สามารถขยับราคาให้สูงขึ้น
- ปริมาณการผลิตสินค้าภายในประเทศลดลง
- ปริมาณสินค้าคงเหลือเพิ่มขึ้น
- อัตรากำไรลดลง
- ส่วนแบ่งตลาดลดลง
- การจ้างงานลดลง
- อัตราการนำเข้าสินค้าทุ่มตลาดหรือสินค้าที่ได้รับการอุดหนุนเพิ่มขึ้นอย่างเห็นได้ชัด
- แนวโน้มที่ผู้ผลิตสินค้าทุ่มตลาดหรือสินค้าที่ได้รับการอุดหนุนจะส่งสินค้าไปยังประเทศผู้นำเข้าสูงขึ้น

### การใช้มาตรการตอบโต้การอุดหนุน (CVD) ของไทย

1. กฏหมายที่เกี่ยวข้อง

พระราชบัญญัติการตอบโต้การทุ่มตลาดและการอุดหนุนซึ่งสินค้าจากต่างประเทศ พ.ศ. 2542

2. ผู้มีสิทธิร้องขอให้เปิดการไต่สวนการใช้มาตรการ CVD ผู้ผลิตสินค้าชนิดเดียวกัน (Like Product) ซึ่งเป็นตัวแทนทั้งหมดหรือส่วนใหญ่ของอุตสาหกรรมภายในประเทศไทย ที่ได้รับความเสียหายจากการนำเข้าสินค้าที่ได้รับการอุดหนุน

3. แนวปฏิบัติในการขอเปิดไต่สวน ยื่นคำขอเป็นลายลักษณ์อักษรต่อกรมการค้าต่างประเทศ กระทรวงพาณิชย์ โดยกรอก [**แบบคำขอ**](http://10.3.15.200/%E0%B8%A1%E0%B8%B2%E0%B8%95%E0%B8%A3%E0%B8%81%E0%B8%B2%E0%B8%A3CVD/%E0%B9%81%E0%B8%9A%E0%B8%9A%E0%B8%84%E0%B8%B3%E0%B8%82%E0%B8%AD.aspx) ที่กำหนด พร้อมกับส่งเอกสารหลักฐานต่างๆ ที่แสดงว่ามีการอุดหนุนและทำให้เกิดความเสียหาย ซึ่งกรมการค้าต่างประเทศ กระทรวงพาณิชย์จะพิจารณาว่ามีรายละเอียดหรือหลักฐานเพียงพอที่จะเปิดการไต่สวนหรือไม่ต่อไป

4. การขอคำแนะนำในการกรอกแบบคำขอ อุตสาหกรรมภายในที่ประสงค์จะขอทราบรายละเอียดเกี่ยวกับการขอใช้มาตรการ สามารถติดต่อสำนักมาตรการปกป้องและตอบโต้ทางการค้า กรมการค้าต่างประเทศ กระทรวงพาณิชย์ เพื่อรับคำแนะนำในการกรอกแบบคำขอ และจัดเตรียมข้อมูล ก่อนที่จะนำเข้าสู่กระบวนการพิจารณาตามขั้นตอนของกฎหมายได้

5. การใช้มาตรการ CVD การพิจารณาและการดำเนินการไต่สวนอยู่ภายใต้อำนาจหน้าที่ของ “คณะกรรมการพิจารณาการทุ่มตลาดและการอุดหนุน” หรือ ทตอ. หากทตอ. พิจารณาผลการไต่สวนแล้วพบว่ามีการนำเข้าสินค้าที่ได้รับการอุดหนุน และก่อให้เกิดความเสียหายต่ออุตสาหกรรมภายใน คณะกรรมการฯ จะประกาศให้เรียกเก็บอากรตอบโต้การอุดหนุน (CVD) จากการนำเข้าสินค้าดังกล่าวซึ่งจะเป็นการเก็บอากรที่เพิ่มนอกเหนือจากภาษีนำเข้าปกติ

## ข้อกฎหมาย

### WTO

- [AGREEMENT ON SUBSIDIES AND COUNTERVAILING MEASURES](https://www.thaitr.go.th/storage/measure_info/4FJhLS5gOe2JOUkJRR1dhj5KFSOAwh0Q3ODgkADb.pdf)

### พระราชบัญญัติ

- [The Anti- Dumping and Countervailing Act B.E.2542 (Unofficial Translation)](https://www.thaitr.go.th/storage/measure_info/lksc37V3c5cH5uNj3WIyiwibFZOCZBHyFjE8cc3L.pdf)

- [พระราชบัญญัติการตอบโต้การทุ่มตลาดและการอุดหนุนซึ่งสินค้าจากต่างประเทศ พ.ศ. 2542](https://www.thaitr.go.th/storage/measure_info/9pvSgZh9ViHpAKsJs5NUP3dSqI1yNR7h0wpaGRZQ.pdf)

### กฎกระทรวง

- [กฎกระทรวง(ฉบับที่ 4) (พ.ศ. 2543) ออกตามความในพระราชบัญญัติการตอบโต้การทุ่มตลาดและการอุดหนุนซึ่งสินค้าจากต่างประเทศ พ.ศ. 2542 ลงวันที่ 8 มีนาคม พ.ศ. 2543](https://www.thaitr.go.th/storage/measure_info/b7U8uaFHQWquk650wWOdeGfPt36AfJWPKp7w14eD.pdf)

- [กฎกระทรวง(พ.ศ. 2543) ออกตามความในพระราชบัญญัติการตอบโต้การทุ่มตลาดและการอุดหนุนซึ่งสินค้าจากต่างประเทศ พ.ศ. 2542 ลงวันที่ 8 มีนาคม พ.ศ. 2543](https://www.thaitr.go.th/storage/measure_info/TnUUr8ScWxjXfGEuMZQGl6LVNZVEjiKeBXReqJST.pdf)

- [กฎกระทรวงกำหนดเกณฑ์ในการยุติการพิจารณาตอบโต้การทุ่มตลาดและการอุดหนุน พ.ศ. 2545 ลงวันที่ 31 ตุลาคม พ.ศ. 2545](https://www.thaitr.go.th/storage/measure_info/oOdwfnVoFsPA2CTjssLTpK59Zz6RZVa2ypD2JfIx.pdf)

- [กฎกระทรวงกำหนดหลักเกณฑ์และวิธีการเกี่ยวกับการพิจารณาความเสียหายที่เกิดแก่อุตสาหกรรมภายในจากการทุ่มตลาดหรือการอุดหนุน พ.ศ. 2545 ลงวันที่ 31 ตุลาคม พ.ศ. 2545](https://www.thaitr.go.th/storage/measure_info/D9oc6zfuf4AgUDHvT5gWh2cdpAV52RZfYnkwl9oD.pdf)

- [กฏกระทรวง ฉบับที่3 (พ.ศ.2543) ออกตามความในพระราชบัญญัติการตอบโต้การทุ่มตลาดและการอุดหนุนซึ่งสินค้าจากต่างประเทศ พ.ศ.2542 ลงวันที่ 8 มีนาคม พ.ศ.2543](https://www.thaitr.go.th/storage/measure_info/9IOsHUg8KdkOpuHMXkjmT4qkICJOmDc1y7HqtxV3.pdf)

### ประกาศกระทรวงพาณิชย์

- [ประกาศกระทรวงพาณิชย์ เรื่อง การตอบโต้การทุ่มตลาดและการอุดหนุน (ฉบับที่ 2) พ.ศ. 2542 ลงวันที่ 23 กรกฎาคม พ.ศ. 2542](https://www.thaitr.go.th/storage/measure_info/tnTulQNQgSuHZ7GZn6Hj3zGl9MynUp5q5zqYNPRp.pdf)

- [ประกาศกระทรวงพาณิชย์ เรื่อง การตอบโต้การทุ่มตลาดและการอุดหนุน (ฉบับที่ 3) พ.ศ. 2543 ลงวันที่ 30 มิถุนายน พ.ศ. 2543](https://www.thaitr.go.th/storage/measure_info/Rd6EafzkTBEicREQXxHZeAXJDINKAM59cQ2luXK3.pdf)

- [ประกาศกระทรวงพาณิชย์ เรื่อง การตอบโต้การทุ่มตลาดและการอุดหนุน (ฉบับที่ 4) พ.ศ. 2543 ลงวันที่ 30 มิถุนายน พ.ศ. 2543](https://www.thaitr.go.th/storage/measure_info/YyWKaMKumhPZYRRhZ9RZYOfWFa0jFG6S5ewdnsGU.pdf)

- [ประกาศกระทรวงพาณิชย์ เรื่อง การตอบโต้การทุ่มตลาดและการอุดหนุน (ฉบับที่ 5) พ.ศ. 2543 ลงวันที่ 11 กันยายน พ.ศ. 2543](https://www.thaitr.go.th/storage/measure_info/8mVNL8v17LZAvvUdlqq3iJcKslcIA7nTpKCNNo7T.pdf)

- [ประกาศกระทรวงพาณิชย์ เรื่อง การตอบโต้การทุ่มตลาดและการอุดหนุน (ฉบับที่ 6) พ.ศ. 2544 ลงวันที่ 26 มีนาคม พ.ศ. 2544](https://www.thaitr.go.th/storage/measure_info/G9dj6uiDO8ujLjBNzGFOuvGLZJAcgSd5Xrf3ewvj.pdf)

- [ประกาศกระทรวงพาณิชย์ เรื่อง การตอบโต้การทุ่มตลาดและการอุดหนุน พ.ศ. 2542 ลงวันที่ 23 กรกฎาคม พ.ศ. 2542](https://www.thaitr.go.th/storage/measure_info/Ptv568l3SddgJVos5Htq2P06naEbSin9GnYS071j.pdf)

- [ประกาศกระทรวงพาณิชย์ เรื่อง หลักเกณฑ์และวิธีการพิจารณาความเสียหายเพื่อให้เรียกเก็บอากรตอบโต้การทุ่มตลาดและการอุดหนุน ตั้งแต่มีการใช้มาตรการชั่วคราว พ.ศ. 2545 ลงวันที่ 7 มกราคม พ.ศ. 2545](https://www.thaitr.go.th/storage/measure_info/muIpqgsTJLTPu7ttnyMXPm9h50LAXlSmeB5z15at.pdf)

- [ประกาศคณะกรรมการพิจารณาการทุ่มตลาดและการอุดหนุน เรื่อง การแก้ไขพิกัดอัตราศุลกากรตามประกาศคณะกรรมการฯให้สอดคล้องกับพระราชกำหนดพิกัดศุลกากร(ฉบับที่ 4) พ.ศ. 2549](https://www.thaitr.go.th/storage/measure_info/jWVxPUQPUhI5Clqr0ZwZxrJyOqvRiH4KNXybnc6a.pdf)

- [ประกาศคณะกรรมการพิจารณาการทุ่มตลาดและการอุดหนุน เรื่อง แนวทางปฏิบัติเกี่ยวกับระยะเวลาในการยื่นคำขอทบทวนความจำเป็นในการต่ออายุการใช้มาตรการตอบโต้การทุ่มตลาดและการอุดหนุน](https://www.thaitr.go.th/storage/measure_info/FZwrkGZGQPkFHTCouhcA63NXBCCaCS80FKodz4BQ.pdf)

---

## มาตรการปกป้องการนำเข้าสินค้าที่เพิ่มขึ้น (Safeguard Measure: SG)

มาตรการปกป้องการนำเข้าสินค้าที่เพิ่มขึ้น เป็นมาตรการทางการค้าที่ประเทศผู้นำเข้าใช้ในการคุ้มครองอุตสาหกรรมภายในที่ได้รับความเสียหาย หรือมีแนวโน้มที่จะได้รับความเสียหายจากการนำข้าที่เพิ่มมากขึ้นมากกว่าปกติ เพื่อเปิดโอกาสให้อุตสาหกรรมภายในของประเทศดังกล่าวสามารถปรับตัวให้สามารถแข่งขันกับสินค้านำเข้าได้

**การใช้มาตรการ SG ของไทย**

### กฎหมายที่เกี่ยวข้อง

พระราชบัญญัติมาตรการปกป้องจากการนำเข้าสินค้าที่เพิ่มขึ้น พ.ศ.2550

### ปัจจัยสำคัญในการพิจารณาใช้มาตรการ SG

1. ปริมาณการนำเข้าสินค้าเพิ่มขึ้นอย่างมาก ไม่ว่าจะเป็นปริมาณเพิ่มขึ้นจริง อย่างชัดเจน (Absolute Increased) หรือ ปริมาณเพิ่มขึ้นโดยเปรียบเทียบ (Relative Increased) ระหว่างปริมาณนำเข้ากับปริมาณการผลิตในประเทศ

2. การนำเข้าที่เพิ่มขึ้นนั้น เป็นผลจากเหตุการณืที่ไม่อาจคาดการณืล่วงหน้าได้ (Unforeseen Development)

3. การนำเข้าที่เพิ่มขึ้นนั้นก่อให้เกิดหรือคุกคามให้เกิด ‘ความเสียหายอย่างร้ายแรง’ (Serious Injury or Threat thereof) ต่ออุตสาหกรรมภายใน ทั้งนี้ ปัจจัยหลักในการพิจารณาความเสียหายได้แก่

	- อัตราและปริมาณของการนำเข้าสินค้าที่เพิ่มขึ้น
	- ส่วนแบ่งตลาดของสินค้านำเข้าที่เพิ่มขึ้น
	- การเปลี่ยนแปลงของระดับการขาย
	- การเปลี่ยนแปลงของระดับผลผลิต
	- การเปลี่ยนแปลงของระดับผลิตภาพ
	- การเปลี่ยนแปลงของระดับกำลังการผลิตที่ใช้จริง
	- การเปลี่ยนแปลงของระดับกำไรและขาดทุน
	- การเปลี่ยนแปลงของระดับการจ้างงาน

### ประเภทของมาตรการ Safeguards 

​​​​​​​1. Global Safeguards (SG) คือ มาตรการ SG ภายใต้ความตกลงว่าด้วยมาตรการ SG ของ WTO และ Article X ของ GATT 1994 ที่ใช้บังคับกับสินค้านำเข้าจากทุกประเทศโดยไม่คำนึงถึงแหล่งที่มาของสินค้า Bilateral Safeguards หรือ Transitional Safeguards คือ มาตรการ SG สองฝ่ายภายใต้ความตกลงการค้าเสรี หรือความตกลงสองฝ่ายอื่นๆ ซึ่งใช้บังคับกับสินค้านำเข้าเฉพาะจากประเทศคู่ภาคี และใช้กับสินค้าที่อยู่ในรายการสินค้าลด / เลิกอากรศุลกากรระหว่างกัน

2. Special Safeguards (SSG) คือ
- มาตรการปกป้องพิเศษภายใต้ความตกลงเกษตรของ WTO ที่ใช้บังคับกับสินค้าเกษตรที่ผูกพันไว้กับ WTO ซึ่งนำเข้าจากทุกประเทศ
- มาตรการปกป้องพิเศษ ภายใต้ความตกลงการค้าเสรีที่ใช้บังคับกับสินค้าที่มีความอ่อนไหว (sensitive) ที่ภาคี 2 ฝ่ายกำหนดร่วมกัน

### ผู้มีสิทธิยื่นคำร้องขอให้ใช้มาตรการ SG คือ
1. อุตสาหกรรมภายในผู้ผลิตสินค้าชนิดเดียวกัน (Like product) หรือแข่งขันโดยตรง (directly competitive) กับสินค้านำเข้าที่ถูกพิจารณา (product under consideration) ซึ่งมี ปริมาณการผลิตเป็นสัดส่วนใหญ่ (a major proportion) ของปริมาณการผลิตรวมทั้งประเทศ โดยอาจเป็นผู้ผลิตรายใหญ่รายเดียว หรือหลายรายที่มีผลผลิตรวมกันเป็นสัดส่วนใหญ่
2. หน่วยงานผู้มีอำนาจในการไต่สวน (กรมการค้าต่างประเทศ) เปิดไต่สวนเอง (กรณีที่ไม่มีการยื่นคำร้องขอของอุตสาหกรรมภายในตาม 4.1) หากกรมการค้าต่างประเทศเห็นว่ามีการนำเข้าสินค้าเพิ่มขึ้น และมีหลักฐานว่ามีความเสียหายเกิดขึ้นกับอุตสาหกรรมภายใน ซึ่งเป็นผลจากการนำเข้าสินค้าที่เพิ่มขึ้นนั้น

### ข้อกำหนดในการใช้มาตรการ SG

1. มาตรการ SG จะใช้บังคับกับสินค้านำเข้าจากทุกประเทศโดยไม่คำนึงถึงแหล่งที่มาของสินค้า ซึ่งเป็นไปตามหลักการปฏิบัติเยี่ยงชาติที่ได้รับอนุเคราะห์ยิ่ง (Most-Favored Nation: MFN) ยกเว้นมาตรการ Bilateral SG และ Special SG ภายใต้การค้าเสรี จะใช้บังคับเฉพาะสินค้าจากประเทศคู่ภาคี
2. ให้ใช้มาตรการ SG เท่าที่จำเป็นเพื่อป้องกันหรือบำบัดความเสียหาย และเพื่อให้อุตสาหกรรมภายในมีระยะเวลาในการปรับตัว
3. เพื่อดำเนินการให้เป็นไปตามข้อ 5.2 อุตสาหกรรมภายในที่ยื่นคำร้องขอให้ไต่สวน ต้องทำแผนการปรับตัวยื่นต่อกรมการค้าต่างประเทศภายในกำหนด 3 เดือนนับแต่วันประกาศใช้มาตรการ SG
4. มาตรการ Global SG มีข้อยกว้นว่าไม่ให้ใช้มาตรการGlobal SG กับสินค้าที่มีแหล่งกำเนิดจากประเทศกำลังพัฒนา ตราบเท่าที่ส่วนแบ่งการนำเข้าจากประเทศนั้น ไม่เกินร้อยละ 3 ของปริมาณการนำเข้าสินค้านั้นโดยรวม แต่ทั้งนี้สินค้าที่นำเข้าจากประเทศกำลังพัฒนาทั้งหลายที่มีส่วนแบ่งการนำเข้าไม่เกินร้อยละ 3 นั้น รวมกันแล้วต้องไม่เกินร้อยละ 9 ของปริมาณการนำเข้าสินค้านั้นโดยรวม

### รูปแบบและระยะเวลาในการบังคับใช้มาตรการ SG

1. มาตรการปกป้องชั่วคราว (Provisional Measure) หากพิจารณาในเบื้องต้นพบว่า การนำเข้าสินค้าที่เพิ่มขึ้นได้ก่อให้เกิดความเสียหายและเป็นสถานการณ์วิกฤต ซึ่งหากดำเนินการล่าช้าจะก่อให้เกิดผลเสียหาย ยากต่อการแก้ไข ประเทศผู้ใช้มาตรการสามารถใช้มาตรการปกป้องชั่วคราวได้ โดยมีเงื่อนไขดังนี้
	
- มาตรการที่ใช้ควรอยู่ในรูปของการเพิ่มอากรขาเข้า เพื่อให้ง่ายต่อการคืนในกรณีที่ไต่สวนแล้วไม่พบความเสียหาย.
-  ระยะเวลาที่ใช้ต้องไม่เกิน 200 วัน
- หากผลการไต่สวนพบว่าการนำเข้าสินค้าที่เพิ่มขึ้นไม่ได้ก่อให้เกิดความเสียหาย จะต้องคืนอากรที่เรียกเก็บเพิ่มให้แก่ผู้นำเข้า

2. มาตรการปกป้องทั่วไป (Global SG)
- สามารถดำเนินการใช้มาตรการทางภาษี หรือจำกัดปริมาณการนำเข้า
- ใช้บังคับได้ในระยะเวลาที่จำเป็น แต่ไม่เกินครั้งละ 4 ปีนับแต่วันประกาศบังคับใช้
- กรณีจำเป็น สามารถขยายระยะเวลาการใช้มาตรการ ทั้งนี้ ระยะเวลาที่บังคับใช้ทั้งหมดซึ่งรวมทั้งระยะเวลาที่บังคับใช้มาตรการชั่วคราวแล้วต้องไม่เกิน 10 ปี สำหรับประเทศกำลังพัฒนา และ 8 ปีสำหรับประเทศพัฒนาแล้ว

### ขั้นตอนและกระบวนการใช้มาตรการ SG
- อุตสาหกรรมภายในยื่นคำร้องขอตามแบบที่กำหนดต่อกรมการค้าต่างประเทศ กระทรวงพาณิชย์ เพื่อขอให้เปิดการไต่สวน
- กรมการค้าต่างประเทศ พิจารณาคำร้องขอว่ามีมูลหรือไม่ หากมีมูลจะประกาศเปิดการไต่สวน โดยจะต้องแจ้ง WTO เพื่อแจ้งเวียนประเทศสมาชิกทราบ และแจ้งรัฐบาลประเทศ ผู้ส่งออก รวมทั้งจัดส่งแบบสอบถามให้ผู้มีส่วนได้เสีย
- กรมการค้าต่างประเทศดำเนินการไต่สวนความเสียหาย โดยพิจารณาจากปัจจัยหลัก 8 ปัจจัยที่กล่าวไว้ข้างต้น และปัจจัยอื่นๆ ที่เกี่ยวข้อง (ถ้ามี) และนำเสนอผลการไต่สวนต่อคณะกรรมการพิจารณามาตรการปกป้อง (คปป.) เพื่อวินิจฉัย
- คปป. วินิจฉัยผลการไต่สวนและนำเสนอ รมว. พาณิชย์พิจารณาเห็นชอบ
- รมว. พาณิชย์พิจารณาคำวินิจฉัย หากเห็นชอบ กรมการค้าต่างประเทศจะออกประกาศบังคับใช้มาตรการ

**ที่มาบทความ :** [กองปกป้องและตอบโต้ทางการค้า](https://www.thaitr.go.th/th/home)﻿ กรมการค้าต่างประเทศ
ชั้น 15 กรมการค้าต่างประเทศ กระทรวงพาณิชย์ 563 ถนนนนทบุรี ตำบลบางกระสอ อำเภอเมือง จังหวัดนนทบุรี 11000 โทร. 02-547-4738-40
<!--stackedit_data:
eyJoaXN0b3J5IjpbMTU5MTM4OTI4OSwtMjM4MTMyMTY4LDE1Mj
M5MTY5MTQsLTEzODkyNzI1NzEsNjg4MTIzMTIwLC04NzYyOTkz
ODcsMjc1MDkxNDE2LDE1MzAxODQ3MzksLTQ0ODMyODkzNCwtMT
M2NTQ1NTI3MV19
-->