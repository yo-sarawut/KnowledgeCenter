

# การบริการเชิงรุก (Proactive Service)

### การบริการเชิงรุกเป็นการวางแผนการในการให้บริการผู้ใช้ห้องสมุดล่วงหน้า อย่างละเอียดและรอบคอบ มีความรับผิดชอบ รวม ถึงเป็นการแสดงออกถึงความต้องการและปรารถนาที่จะช่วยเหลือผู้ใช้โดยไม่รีรอ ให้ผู้ใช้ร้องขอ โดยผู้ให้บริการต้องคำนึงถึงความต้องการเฉพาะของผู้ใช้และให้ผู้ใช้ได้รับ ความพึงพอใจสูงสุด โดยยึดแนวปฏิบัติ 4 ประการในการสร้างบริการเชิงรุก ดังนี้

### [![](https://nuknick92.files.wordpress.com/2012/09/untitled.jpg?w=300&h=213 "Untitled")](https://nuknick92.files.wordpress.com/2012/09/untitled.jpg)

### 1. Customer Service Plan:

### แผนการบริการลูกค้า เมื่อผู้ให้บริการได้รับรู้ความต้องการของลูกค้าแล้ว ผู้ให้บริการต้องพัฒนาแผนการบริการลูกค้า เพื่อเป็นเสมือนกรอบหรือแนวทางของผู้ให้บริการทั้งผู้บริหารและพนักงาน เพื่อนำไปสู่การให้บริการที่ตรงกับความต้องการของลูกค้า

### การวางแผน คือ การหาคำตอบสำหรับคำถามที่ว่าจะทำอะไร ทำไมต้องทำ จะทำอย่างไร จะทำเมื่อใด จะทำที่ไหน จะให้ใครทำ จะต้องใช้ทรัพยากรอะไร

### ความสำคัญของการวางแผนในการบริการ  ซึ่งถือว่าเป็นภาระหน้าที่ของทุกคนในองค์กร เพราะการดำเนินธุรกิจใด ๆ จำเป็นต้องมีการกำหนดทิศทาง ไว้ล่วงหน้าทุก ครั้ง ซึ่งมีดังนี้

### 1. เป็นเครื่องมือในกระบวนการบริการ

### 2. เป็นวิธีดำเนินการเชิงป้องกัน

### 3. เป็นสิ่งสร้างความมั่นใจในการอยู่รอดขององค์กร

### 4. เป็นเครื่องมือวัดความสำเร็จในการดำเนินงานขององค์กร

### 5. เป็นการปรับตัวให้ทันต่อการเปลี่ยนแปลงของโลกยุคโลกาภิวัตน์

### ประโยชน์ที่องค์กรจะได้รับจากการวางแผนดังนี้

### 1. องค์กรสามารถกำหนดทิศทางในการบริการลูกค้าได้

### 2. ทำให้เกิดความรู้สึกแห่งการมีส่วนร่วมของพนักงานทุกระดับชั้น

### 3. สามารถใช้ทรัพยากรให้เกิดประโยชน์สูงสุดได้

### 4. ทำให้มีการตัดสินใจแก้ไขปัญหาได้อย่างมีประสิทธิภาพ

### 5. ทำให้สามารถประเมินความสำเร็จในการบริหารงานได้อย่างเป็นระบบ

### ขั้นตอนของการวางแผนในการบริการ

### 1. การเก็บข้อเท็จจริงในการบริการลูกค้าในปัจจุบัน ในการท างานทุก ๆ วันองค์กรจะต้องรับรู้ว่าลูกค้ามีความพึงพอใจในการให้บริการขององค์กรหรือไม่อย่างไร เพื่อจะใช้เป็นข้อมูลพื้นฐาน และเป็นจุดเริ่มต้นในการวางแผนงานขององค์กรต่อไป

### 2. การค้นหาความต้องการของลูกค้า ด้วยการ “รับฟัง” การฟังความคิดเห็นและความต้องการของลูกค้านำไปสู่การคิดค้นสินค้าและบริการใหม่ ๆ ตลอดจนการปรับปรุงสิ่งที่ทำอยู่ให้ดีขึ้น เพื่อมัดใจลูกค้าได้อย่างยั่งยืน ตัวอย่างเช่น ทางรัฐบาลสิงคโปร์ ได้พบปัญหาเกี่ยวกับเยาวชนของชาติในกลุ่มของวัยรุ่น ว่าสนใจอ่านหนังสือน้อยลง จึงหาทางชักชวนประชาชนซึ่งเป็นกลุ่มวัยรุ่น ให้สนใจการอ่านหนังสือมากขึ้น จึงจัดตั้งห้องสมุดประชาชนขึ้นในห้างสรรพสินค้าย่านออชาร์ด จัดรูปแบบให้น่าสนใจ ดึงดูดผู้ใช้ห้องสมุดด้วยการจัดมุมกาแฟพร้อมหนังสืออ่านไปด้วย มีมุมฟังเพลงพร้อมหูฟัง และใช้ชื่อว่า Library at Orchard และเพื่อให้เข้ากับบรรยากาศสมัยใหม่จึงใช้สัญญาลักษณ์พ้องเสียที่เรียกว่า แอด@ คล้ายกัน จึงเรียกเป็น ไลบรารี่แอดออชาร์ด (Library@Orchard) จากตัวอย่างจึงถือได้ว่า ทางองค์กรรับฟังความต้องการและปรับสินค้าให้สอดคล้องกับความต้องการของลูกค้าด้วยการนำเสนอบริการใหม่เข้าสู่ตลาด

### 3. กำหนดนโยบายในการบริการลูกค้า ในการกำหนดนโยบายของการทำงานทุกครั้ง ผู้บริหารกิจการต้องพึงระลึกไว้เสมอว่า ต้องเป็นนโยบายที่สามารถปฏิบัติได้ โดยที่จะไม่สร้างความขุ่นใจให้แก่ลูกค้า มากไปกว่าการสร้างความพึงพอใจ โดยนโยบายดังกล่าวอาจหาข้อมูลความต้องการได้จากลูกค้าเช่น วิธีการชำระเงิน “ชำระได้ด้วยบัตรเครดิต” ระยะเวลาในการเปิดให้บริการลูกค้า “ตลอด 24 ชั่วโมง”

### 4. พัฒนาทักษะในการบริการ ทักษะในการให้บริการลูกค้าเป็นสิ่งที่จำเป็นเพราะอยู่ในขั้นตอนของการส่งมอบบริการแก่ลูกค้า ต้องมีความเป็นมืออาชีพ 11มีความชำนาญ มีความถูกต้องแม่นยำ เช่น ทักษะทางการสื่อสาร การใช้ภาษาพูด ภาษากาย การแก้ไขปัญหาเฉพาะหน้า การขจัดข้อร้องเรียนในงานบริการ

### 5. หล่อหลอมในการให้บริการตามแผน เป็นขั้นตอนสุดท้ายที่แผนการบริการกำหนดไว้ โดยพนักงานจะต้องมีความเข้าใจและสามารถปฏิบัติได้ ซึ่งอาจจะใช้การประชุม การจัดฝึกอบรมอย่างเข้มข้น เน้นความรับผิดชอบในภาระหน้าที่ของแต่ละบุคคล เน้นการให้บริการแก่ลูกค้าด้วยหัวใจ (Service Mind)

### 2. Customer Centric :

### การเน้นลูกค้าเป็นศูนย์กลาง การเน้นลูกค้าเป็นศูนย์กลาง ทุกคนในองค์กรตั้งแต่พนักงาน ผู้จัดการ ผู้บริหาร ต้องเข้าใจความหมายของคำว่า “ลูกค้า” (Customer) และปฏิบัติต่อเขาอย่างดีสมกับบทบาทหน้าที่ในการให้การบริการแก่ลูกค้าในฐานะที่เราเป็นเจ้าของกิจการ และในฐานะผู้ให้ที่ไม่มีสิทธิเลือกปฏิบัติ ไม่ว่าจะเผชิญกับสถานะการณ์ใด ๆ ที่อาจเกิดขึ้นได้

### ความหมายของลูกค้าว่า ลูกค้าเป็นฝ่ายถูกเสมอ และลูกค้าคือพระราชา จึงเหมือนเป็นข้อเตือนใจแก่เราว่าอย่างไรก็ตามต้องพึงให้ความสำคัญแก่ลูกค้าอยู่เสมอภาพขององค์กรในการให้บริการลูกค้า ทุกคนในองค์กรต้องมองว่าลูกค้าเป็นศูนย์กลาง พนักงานทั้งด้านหน้า (Front Line) และพนักงานปฏิบัติงานด้านหลัง (Back Office) เพื่อทุกหน่วยงานในองค์กรจะได้นำส่งมอบบริการที่มีคุณภาพให้แก่ลูกค้าได้ซึ่งมีการทำงานดังนี้

### 1. ผู้บริหารต้องปฏิบัติให้เป็นต้นแบบ (Role Model) และปลูกฝังเรื่อง Customer Centric แก่พนักงาน ในการพูดถึงความสำคัญและการเอาใจใส่แก่ลูกค้า และปฏิบัติต่อลูกค้า ด้วยความรู้สึกที่จะส่งมอบบริการให้กับลูกค้าให้เกิดความประทับใจ ดังนั้นผู้บริหาร ต้องสร้างให้เกิดต้นแบบ (Role Model) ให้แก่พนักงานให้เกิดการปฏิบัติตาม

### 2. การจัดอบรมแก่พนักงาน (Training) ในเนื้อหาของการบรรยายและฝึกปฏิบัติโดยจะต้องนำสถานการณ์จริงจากการทำงานประจำวันมาศึกษา โดยมีวิทยากรให้คำปรึกษาและข้อแนะนำ

### 3. การให้ขวัญและกำลังใจ (Encouragement) แก่ผู้ที่ทำดี ผู้ที่ทำให้ลูกค้าประทับใจ เพื่อเป็นการสร้างขวัญและกำลังใจและกระตุ้นให้พนักงานทุกคนอยากจะทำในสิ่งที่ดี

### 3. Service Mind :

### จิตสำนึกในการบริการ หรือ การบริการด้วยหัวใจ Service Mind นั้นถือเป็นความสามารถ (Competency)อย่างหนึ่ง ซึ่งโดยส่วนใหญ่จะเป็นความสามารถหลัก (Core Competency) ที่องค์กรคาดหวังให้พนักงานทุกคน ทุกระดับตำแหน่งงานมีความสามารถด้านนี้เหมือนกันทั้งหมดและถือเป็นคุณสมบัติที่จำเป็นของผู้ทำงานทางด้านการบริการซึ่งจะต้องเต็มไปด้วยความรับผิดชอบและความเสียสละทุ่มเทในการท างานด้านการบริการ Service Mind มีความหมายดังนี้

### S = Smile ต้องมีรอยยิ้ม

### E = Enthusiasm ความกระตือรือร้น เอาใจใส่ลูกค้า

### R = Responsiveness มีความรับผิดชอบในหน้าที่ที่มีต่อลูกค้า

### V = Value ให้บริการลูกค้าอย่างมีคุณค่า

### I = Impression ให้บริการอย่างประทับใจ

### C = Courtesy บริการลูกค้าอย่างสุภาพอ่อนโยน

### M= Make Believe มีความเชื่อ

### I = Insist การยอมรับ

### N = Necessitate การให้ความส าคัญ

### D = Devote การอุทิศตน

### การปลูกฝังจิตสำนึกในการบริการนั้นจำเป็นต้องใช้เวลาซึ่งไม่อาจเร่งรัดได้ในทันทีทันใด ซึ่งขึ้นอยู่กับพื้นฐานของแต่ละบุคคลที่แตกต่างกัน บางคนได้รับจากการปลูกฝังเลี้ยงดูมาจากครอบครัว สอนให้มีการบริการมาแต่เด็ก เช่น การช่วยพ่อแม่ทำงานบ้าน หยิบของเล็ก ๆ น้อย ๆ ให้แก่พ่อ แม่ พี่ น้อง หรือแม้แต่การช่วยบริการน้ำดื่มขณะที่รับประทานอาหารระหว่างครอบครัว ซึ่ง จะเป็นการปลูกฝังให้คนในครอบครัวมีจิตสำนึกในการให้บริการได้เป็นอย่างดี และในที่สุดจะกลายเป็นคนที่มีเสน่ห์ และเป็นที่รักใคร่แก่บุคคลที่อยู่รอบข้าง รวมถึงเป็นที่รักใคร่แก่เพื่อนร่วมงานการปลูกฝังจิตสำนึกในการบริการ เมื่อทำบ่อยๆ ขึ้นจะกลายเป็น “อุปนิสัย” หรือ ที่เรียกว่า “ความประพฤติที่เคยชิน” โดยอุปนิสัยที่จะปรากฎให้เห็นและรู้สึกได้ มี 3 ด้าน ด้วยกันคือ

### 1. อุปนิสัยทางกาย หมายถึง กิริยาที่สื่อความหมายแก่บุคคลทั่วไปเช่น ความคล่องแคล่ว ความกระตือรือร้น การแสดงออกทางมารยาทที่เหมาะสมแก่ กาลเทศะ มารยาทในการต้อนรับลูกค้า

### 2. อุปนิสัยทางวาจา หมายถึง การแสดงออกทางคำพูด เช่น การพูดแบบก้าวร้าว การพูดประจบสอพลอ การพูดยกยอ การพูดที่สุภาพ การพูดอย่างถูกกาลเทศะ

### 3. อุปนิสัยทางใจ หมายถึง การแสดงออกถึง อุปนิสัยทางกาย และวาจา ซึ่งแสดงถึง จิตใจของบุคคล ว่าเป็นบุคคลใจร้อน หรือใจเย็น การควบคุมอารมณ์ในการสื่อสารกับลูกค้า เป็นต้น

### 4. Skill & Enthusiastic Service:

### ทักษะความรวดเร็วและความชัดเจนในการให้บริการ ทักษะในการให้บริการลูกค้ามีความจำเป็นต่อผู้ปฏิบัติงานใน ด้านการให้บริการ ซึ่งผู้ปฏิบัติงานบริการจำเป็นต้องมีการฝึกฝน ให้มีความรวดเร็วและมีความชำนาญเพื่อไม่ให้ผิดพลาดก่อนการส่งมอบบริการแก่ลูกค้า ทักษะที่จำเป็นสำหรับผู้ปฏิบัติงานบริการได้แก่

### 1.ทักษะทางด้านการทักทาย การทักทายลูกค้าถือเป็นด่านแรกในการต้อนรับลูกค้าและเป็นการสร้างความประทับใจเมื่อแรกพบแก่ลูกค้า (First Impression) ซึ่งผู้ปฏิบัติงานด้านการบริการจะต้องใส่ใจลูกค้าให้ได้รับความพึงพอใจและอยากกลับมาใช้บริการซ้ำแล้วซ้ำอีก ในกรณีที่ลูกค้ามีความรู้สึกในเชิงบวกที่มากต่อการบริการที่ได้รับลูกค้าอาจมีการแนะนำหรือบอกต่อ ต่อบุคคลใกล้ชิดให้มาใช้บริการด้วยก็เป็นได้

### 2.ทักษะด้านการรับฟัง ทักษะด้านการฟังลูกค้านี้ จะช่วยให้ผู้ปฏิบัติงานด้านการบริการรับรู้เรื่องราวของลูกค้าหรือรู้ถึงความต้องการของลูกค้าได้เป็นอย่างดี และถือเป็นการให้เกียรติลูกค้าอีกทางหนึ่งด้วย หลักในการฟังมี 3 ประการดังนี้

### 1) ฟังอย่างตั้งใจ

### 2) ฟังอย่างอดทน

### 3) ฟังอย่างทบทวน

### 3.ทักษะด้านการจัดการข้อร้องเรียน เมื่อผู้รับบริการไม่พอใจเพราะผู้ปฏิบัติงานบริการปฏิบัติอย่างล่าช้า หรือเกิดข้อผิดพลาดใดๆ ทำให้ลูกค้าไม่ได้รับความสะดวกสบาย เป็นธรรมดาที่ลูกค้าจะต้องร้องเรียนถึงสิ่งเหล่านั้น ผู้ปฏิบัติงานบริการจึงจำเป็นต้องมีทักษะที่จะใช้ในการจัดการกับข้อร้องเรียนเหล่านั้น

### 1) ต้อนรับคำบ่น(Welcome Complaints)อย่าด่วนออกตัวหรือกล่าวแก้ใด ๆ ในทันที

### 2) แสดงความเสียใจ (Express Regret) บอกสาเหตุด้วยท่าทีที่จริงใจในเหตุการณ์ที่ลูกค้าไม่ได้รับความสะดวก และท่านต้องการให้ลูกค้าพอใจมากกว่านี้

### 3) ฟังอย่างตั้งใจ (Listen Attentively) ปล่อยให้ลูกค้าแสดงอารมณ์ออกให้หมด อย่าขัดจังหวะขณะที่ลูกค้ากำลังพูดหรือบ่น

### 4) รวบรวมข้อเท็จจริง (Collect the Facts) ขณะที่ลูกค้าบ่นหรือต่อว่าด้วยอารมณ์ต่าง ๆ ท่านต้องพยายามรวบรวมข้อเท็จจริง

### 5) เสนอว่าจะพิจารณาตามคำแนะนำและดำเนินการอย่างเร่งด่วน (Offer to consider his suggestion and act)

### จากแนวปฏิบัติการทำงานบริการเชิงรุกทั้ง 4 ด้าน ซึ่งจะส่งผลให้ผู้ปฏิบัติงานทางด้านการบริการห้องสมุดมีความรู้และสามารถนำไปปฏิบัติให้เกิดเป็นทักษะ และ ลดปัญหาขณะปฏิบัติงานได้ รวมทั้งเป็นการเสริมสร้างกำลังใจในการปฏิบัติงาน ไม่หลีกหนีปัญหา สามารถรับมือกับปัญหาทางด้านงานบริการได้ และนำมาซึ่งความพึงพอใจของผู้ใช้บริการตลอดไป

ที่มา :

ศิริพร วิษณุมหิมาชัย. (2551). การสร้างบริการเชิงรุกสู่ความเป็นเลิศ. ค้นเมื่อวันที่ 13 กันยายน 2555. จาก [http://mkpayap.payap.ac.th/siriporn/pdf/pyupdf3.pdf](http://mkpayap.payap.ac.th/siriporn/pdf/pyupdf3.pdf)

ศิริพร วิษณุมหิมาชัย. (2552). บริการเชิงรุกสร้างได้ จากตัวผู้ประกอบการ. ค้นเมื่อวันที่ 13 กันยายน 2555. จาก  [http://mkpayap.payap.ac.th/mksite/offensmk.doc](http://mkpayap.payap.ac.th/mksite/offensmk.doc)

> [Source : ](https://nuknick92.wordpress.com/2012/09/14/proactive-service/).
<!--stackedit_data:
eyJoaXN0b3J5IjpbMjEyMTA2MDcyOF19
-->